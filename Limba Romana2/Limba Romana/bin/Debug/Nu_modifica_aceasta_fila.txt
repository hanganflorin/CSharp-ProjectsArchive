4 8
Psalmul de taina

O, tu aceea de-altădată, ce te-ai pierdut din drumul lumii!
Care mi-a pus pe suflet fruntea şi-ai luat într-insul locul mumii, 
Femeie răspândita-n mine ca o mireasma-ntr-o pădure, 
Scrisă-n visare ca o slovă, înfiptă-n trunchiul meu: sacure, 

Tu ce mi-ai prins de cântec viaţa cu braţe strânse de grumaji
Si m-ai oprit ca să mi-o caut la tine-n palme şi-n obraji
Pe care te-am purtat brăţara la mâna casnica-a gândirii.
Cu care-am năzuit alături să leagan pruncul omenirii.

Pur trandafir, bătut în cuie de diamant, pe crucea mea
Si care-n fiece mişcare pierzi cu-o petală câte-o stea.
Camin al dorurilor mele, fantana setii-nversunate.
Pământ figăduit de ceruri cu turme, umbră şi bucate.

Tu care mi-ai schimbat cărarea şi mi-ai făcut-o val de mare, 
De-mi duce bolta-nsingurată dintr-o valtoare-ntr-o valtoare, 
Si ţarmii-mi cresc în jur cât noaptea, pe cât talazul mi se-ntinde
Si ai lăsat să rătăcească undele mele suferinţe;

Unde ţi mâinile să-ntoarcă în aer caile luminii?
Unde sunt degetele tale să-mi caute-n cununa spinii?
Si şoldul tău culcat în iarbă, pe care plantele-l cuprind
Si-ascultă-n sânul tău suspinul iubirii, cucerit murind?

Tu ce nfiori pe seşuri plopii când treci din creştet la picioare, 
Si prinzi de tot ce te-ntâlneşte o plasă calda de răcoare.
Tu ce scrutezi, scotându-ţi sânii pe jumatate din vestminte
Ca să-i sărute focul gurii, cuprinşi de mâini cu luare-aminte, 

Pustia vremii, străbătută de şoimi de scrum şi de nisip, 
Carora vântul le-mprumută o-nfăţişare fără chip;
Tu te-ai pierdut din drumul lumii ca o săgeată fără ţintă, 
Si frumuseaţea ta făcută pare-a fi fost ca să mă mintă.

Dar fiindcă n-ai putut răpune destinul ce-ţi pandi faptura
Si n-ai ştiut a-i scoate-n cale şi-a-l prăvăli de moarte, ura;
Ridică-ţi din pământ urechea, în ora nopţii, când te chem, 
Ca să auzi, o! neuitată, neiertătorul meu blestem.



4 6
HERUVIM BOLNAV

Ingerul meu îşi mai aduce-aminte
Din fericirile-i de mai nainte.
Cerul la gust i-ajunge ca un blid 
Cu laptele amar şi agurid,

Stelele lui nu şi le mai trimite
Ca nişte steaguri sfinte zugrăvite,
Şi vântul serii nu-i mai dă îndemn 
Cu-aromele-i de vin şi undelemn. 

Livada, câmpul şi-au pierdut şi floarea 
Şi roadele şi frunza şi culoarea.
Apele negre duc sub cerul cald 
Nămoluri fierte, grele, de asfalt. 

Oriunde capul caută să-şi puie
Locu-i spinos şi iarba face cuie. 
Cocorii trec tăria fără el 
Şi nu-l mai cheamă zborul lor defel. 

Viaţa veciei, cuibul din ogivă,
Inimii lui ajuns-au deopotrivă 
Şi-ntâia dată simte, cât de cât, 
In dumicarea timpului urât; 

Căci neştiută-ncepe să-ncolţească
Pe trupu-i alb o bubă pământească





4 4
Niciodata Toamna

Niciodata toamna nu fu mai frumoasa
Sufletului nostru bucuros de moarte.
Palid asternut e sesul cu matasa.
Norilor copacii le urzesc brocarte.

Casele-adunate, ca niste urcioare
Cu vin îngrosat în fundul lor de lut, 
Stau în tarmu-albastru-al rîului de soare, 
Din mocirla carui aur am baut. 

Pasarile negre suie în apus, 
Ca frunza bolnav-a carpenului sur
Ce se desfrunzeste, scuturînd în sus
Foile, -n azur.

Cine vrea sa plînga, cine sa jeleasca
Vie sa asculte-ndemnul nenteles, 
Si cu ochii-n facla plopilor cereasca
Sa-si îngroape umbra-n umbra lor, în ses. 



4 5
Belsug

El, singuratec, duce catre cer
Brazda pornita-n tara, de la vatra.
Cand ii privesti impiedicati in fier, 
Par, el de bronz si vitele de piatra.

Grau, popusoi, sacara, mei, si orz, 
Nicio samanta n-are sa se piarda.
Sacurea plugului, cand s-a intors, 
Ramane-o clipa-n soare ca sa arda.

Ager, otelul rupe de la fund
Pamantul greu, muncit cu dusmanie
Si cu nadejde, pana ce, rotund, 
Luna-si aseaza ciobul pe mosie.

Din plopul negru , razimat in aer, 
Noaptea, pe sesuri, se desface lina, 
La nesfarsit, ca dintr-un varf de caer, 
Urzit cu fire de lumina.

E o tacere de-nceput de leat.
Tu nu-ti intorci privirile-nnapoi.
Caci Dumnezeu, pasind apropiat, 
Ii vezi lasata umbra printre boi.



4 6
Jignire

Nepretuind granitul, o, fecioara!
Din care-as fi putut sa ti-l cioplesc, 
Am cautat in lutul romanesc
Trupul tau zvelt si cu miros de ceara.

Am luat pamant salbatic din padure
Si-am framantat cu mana de olar, 
In parte, fiecare madular, 
Al fintei tale mici, de cremene usure.

Zmaltandu-ti ochii, luai tipar verbina, 
Drept pleoape, foi adanci de trandafiri, 
Pentru sprancene firele subtiri
De iarba noua ca-a-ntepat lumina.

Luai pilda pentru trunchi de la urcioare
Si daca-n sani si sold a-ntarziat
Mana-mi aprinsa, eu sant vinovat
Ca n-am oprit statuia-n cingatoare

Si c-am voit sa simta si sa umble
Si sa se-ndoie-n pipaitul meu, 
De chinul dulce dat de Dumnezeu, 
Care-a trecut prin mine si te umple.

Femeie scumpa si ispita moale!
Povara-acum, cand, vie, te-am pierdut, 
De ce te zamislii atunci din lut
Si nu-ti lasai pamantul pentru oale? 



2 10
Oseminte pierdute

Iubirea noastră a murit aici.
Tu frunză cazi, tu creangă te ridici.

Atât amar de ani e de atunci!
Glicină tu, florile-ţi arunci.

A mai venit de-atuncea să vă asculte, 
Voi plopi adânci, cu voci şi şoapte multe?

Voi aţi rămas întorşi tot spre apus, 
Voi creşteţi toţi de-a pururea în sus.

N-o mai zăriţi, din vârfuri, nicăieri?
Ştiţi voi ce vorbă este vorba "ieri"?

La poartă, umbr-aceluiaşi ştejar, 
Mă rog, intrând de domnul grădinar.

Fântâna curge, ca şi-atunci, mereu, 
Tu curgi, fântână, pe trecutul meu.

Şi toate sunt precum le-am cunoscut, 
Rămase-aşa, ca dintr-un început.

I-am spus că vreau să caut un mormânt, 
Pe care l-am săpat, de mult, cântând.

Şi mi-a răspuns că nu e în grădina lui.
E-adevărat. Nu este mormântul nimănui. 



2 7
Intre doua nopti

Mi-am implantat lopata taioasa in odaie.
Afara batea vantul.Afara era ploaie.

Si mi-am sapat odaia departe sub pamant.
Afara batea ploaia.Afara era vant.

Am aruncat pamantul din graopa, pe fereastra.
Pamantul era negru: perdeaua lui, albastra.

S-a ridicat la geamuri pamantul pana sus
Cat lumea-i era piscul, si-n pisc plangea Isus.

Sapand s-a rupt lopata. Cel ce-o stirbise, iata-l, 
Cu moastele-i de piatra, fusese insusi Tatal.

Si m-am intors prin timpuri, pe unde-am scoborat, 
Si in odaia goala din nou mi-a fost urat.

Si am voit atuncea sa sui si-n pisc sa fiu.
O stea era pe ceruri. In cer era tarziu. 



4 2
Inscriptie pe o use

Cand pleci sa te-nsoteasca piaza buna, 
Ca un inel sticlind in dreapta ta.
Nu sovai, nu te-ndoi, nu te-ntrista.
Purcede drept si biruie-n furtuna.

Cand vii, paseste slobod, razi si canta.
Necazul tau il uita-ntreg pe prag.
Caci neamul trebuie sa-ti fie drag, 
Si casa ta sa-ti fie zilnic sfanta. 



5 13
De-a V-ati Ascuns

Dragii mei, o sa ma joc odata
Cu voi, de-a ceva ciudat.
Nu stiu cand o sa fie asta, tata, 
Dar, hotarat, o sa ne jucam odata, 
Odata, poate, dupa scapatat.

E un joc viclean de batrani
Cu copii, ca voi, cu fetite ca tine, 
Joc de slugi si joc de stapani, 
Joc de pasari, de flori, de cani, 
Si fiecare il joaca bine.

Ne vom iubi, negresit, mereu
Stransi bucurosi la masa, 
Subt coviltirele lui Dumnezeu.
Intr-o zi piciorul va ramane greu, 
Mana stangace, ochiul sleit, limba scamoasa.

Jocul incepe incet, ca un vant, 
Eu o sa rad si o sa tac, 
O sa ma culc la pamant.
O sa stau fara cuvant, 
De pilda, langa copac.

E jocul sfintelor Scripturi.
Asa s-a jucat si Domnul nostru Isus Hristos
Si altii, prinsi de friguri si de calduri, 
Care din cateva sfinte tremuraturi
Au ispravit jocul, frumos.

Voi sa nu va mahniti tare
Cand ma vor lua si duce departe
Si-mi vor face un fel de inmormantare
In lutul afanat sau tare.
Asa e jocul, incepe cu moarte.

Stiind ca si Lazar a-nviat
Voi sa nu va mahniti, s-asteptati, 
Ca si cum nu s-a intamplat
Nimic prea nou si prea ciudat.
Acolo, voi gandi la jocul nostru, printre frati.

Tata s-a ingrijit de voi, 
V-a lasat vite, hambare, 
Pasune, bordeie si oi, 
Pentru tot soiul de nevoi
Si pentru mancare.

Toti vor invia, toti se vor intoarce
Intr-o zi acasa, la copii, 
La nevasta, care plange si toarce, 
La vacute, la mioare, 
Ca oamenii gospodari si vii.

Voi cresteti, dragii mei, sanatosi, 
Voinici, zglobii, cu voie buna, 
Cum am apucat din mosi-stramosi.
Deocamdata, fetii mei frumosi, 
O sa lipseasca tata vreo luna.

Apoi, o sa fie o intarziere, 
Si alta, si pe urma alta.
Tata nu o sa mai aiba putere
Sa vie pe jos, in timpul cat se cere, 
Din lumea ceealalta.

Si, voi ati crescut mari, 
V-ati capatuit, 
V-ati facut carturari, 
Mama-mpleteste ciorapi si pieptari, 
Si tata nu a mai venit...

Puii mei, bobocii mei, copiii mei!
Asa este jocul.
Il joci in doi, in trei, 
Il joci in cate cati vrei.
Arde-l-ar focul. 



4 5
Flori de mucigai

Le-am scris cu unghia pe tencuială
Pe un părete de firidă goală, 
Pe întuneric, în singurătate, 
Cu puterile neajutate

Nici de taurul, nici de leul, nici de vulturul
Care au lucrat împrejurul
Lui Luca, lui Marcu şi lui Ioan.
Sunt stihuri fără an, 

Stihuri de groapă, 
De sete de apă
Şi de foame de scrum, 
Stihurile de acum.

Când mi s-a tocit unghia îngerească
Am lăsat-o să crească
Şi nu mi-a crescut -
Sau nu o mai am cunoscut.

Era întuneric. Ploaia bătea departe, afară.
Şi mă durea mâna ca o ghiară
Neputincioasă să se strângă
Şi m-am silit să scriu cu unghiile de la mâna stângă.



4 4
Cina

In frig si noroi 
Trec hotii-n convoi, câte doi, 
Cu lanturi târâs de picioare, 
Muncindu-se parcã-n mocirli de sudoare. 

Fiertura e gata. 
E searã. E ploaie. 
O lingurã grea, cât lopata, 
Dã ciorba din doua hârdaie.
 
Câtiva au ucis, 
Câtiva ispãsesc ori un furt, ori un vis. 
Totuna-i ce faci: 
Sau culci pe bogati, sau scoli pe sãraci. 

Livizi ca strigoii si sui, 
Strâmbati de la umeri, din sold si picior 
In blidul fierbinte, cu aburi gãlbui. 
Isi duc parcã sângele lor.


    
4 4
Ion Ion

In beciul cu mortii, Ion e frumos. 
Intinsa gol pe piatra, c-un fraged suris. 
trei nopti sobolanii l-au ros 
Si gura-i baloasa ca de sacis. 

Cand cioclu-l ridica-n spinare 
Ion par-ar fi de pamint. 
De-l pui poate sta in picioare 
Dar bratul e moale si frint. 

In ochii-i deschisi, o lumina, 
a satului unde-i nascut, 
A cimpului unde iezii-a pascut, 
A incremenit acolo straina. 

Departe de vatra si prins de boieri, 
Departe de jalea mamuchii, 
Pe trupu-i cu pete si peri 
in cirduri sint morti si paduchii.



4 9
"Sunt vinovat ca am ravnit"

Sunt vinovat ca am ravnit 
Mereu numai la bun oprit. 
Eu am dorit de bunurile toate. 
M-am strecurat cu noaptea in cetate 

Si am pradat-o-n somn si-n vis, 
Cu bratu-ntins, cu pumnu-nchis. 
Pasul pe marmur tacut, 
Calca lin, ca-n lut, 

Steagul noptii, desfasat cu stele, 
Adapostea faptele mele 
Si adormea strajerii-n uliti 
Razimati pe sutiti. 

Iar cand plecam calare, cu trofee, 
Furasem si cate-o femee 
Cu parul de tutun, 
Cu duda tatii neagra, cu ochii de lastun. 

Ispitele usoare si blajine 
N-au fost si nu sunt pentru mine. 
in blidul meu, ca si in cugetare, 
Deprins-am gustul otravit si tare. 

Ma scald in gheata si ma culc pe stei, 
Unde da bezna eu framant scantei, 
Unde-i tacere scutur catusa, 
Dobor cu lanturile usa. 

Cand ma gasesc in pisc 
Primejdia o caut si o isc, 
Mi-aleg poteca stramta ca sa trec, 
Ducand in carca muntele intreg. 

Pacatul meu adevarat 
E mult mai greu si neiertat. 
Cercasem eu, cu arcul meu, 
Sa te rastorn pe tine, Dumnezeu! 

Talhar de ceruri, imi facui solia 
Sa-ti jefuiesc cu vulturii taria. 
Dar eu ravnind in taina la bunurile toate, 
Ti-am auzit cuvantul, zicand ca nu se poate. 



4 8
"Tare sunt singur, Doamne, si piezis!"

Tare sunt singur, Doamne, si piezis!
Copac pribeag uitat in campie, 
Cu fruct amar si cu frunzis 
Tepos si aspru-n indarjire vie.

Tanjesc ca pasarea ciripitoare 
Sa se opreasca-n drum, 
Sa cante-n mine si sa zboare 
Prin umbra mea de fum.

Astept crampeie-n zbor de gingasie, 
Cantece mici de vrabii si lastun
Sa mi se dea si mie, 
Ca pomilor de rod cu gustul bun.

Nu am nectare roze de dulceata, 
Nici chiar aroma primei agurizi, 
Si prins adanc intre vecii si ceata, 
Nu-mi stau pe coaja moile omizi.

Nalt candelabru, straja de hotare, 
Stelele vin si se aprind pe rand
in ramurile-ntinse pe altare -
Si te slujesc; dar, Doamne, pana cand?

De-a fi-nflorit numai cu focuri sfinte 
Si de-a rodi metale doar, patruns 
De grelele porunci si-nvataminte, 
Poate ca, Doamne, mi-este de ajuns.

In rostul meu tu m-ai lasat uitarii 
Si ma muncesc din radacini si sanger. 
Trimite, Doamne, semnul departarii, 
Din cand in cand, cate un pui de inger, 

Sa bata alb din aripa la luna, 
Sa-mi dea din nou povata ta mai buna. 





4 4
"Te dramuiesc in zgomot si-n tacere"

Te dramuiesc in zgomot si-n tacere
Si te pandesc in timp, ca pe vanat, 
Sa vad: esti soimul meu cel cautat?
Sa te ucid? Sau sa-ngenunchi a cere.

Pentru credinta sau pentru tagada, 
Te caut darz si fara de folos.
Esti visul meu, din toate, cel frumos
Si nu-ndraznesc sa te dobor din cer gramada.

Ca-n oglindirea unui drum de apa, 
Pari cand a fi, pari cand ca nu mai esti;
Te-ntrezarii in stele, printre pesti, 
Ca taurul salbatec cand se adapa.

Singuri, acum in marea ta poveste, 
Raman cu tine sa ma mai masor, 
Fara sa vreau sa ies biruitor.
Vreau sa te pipai si sa urlu: “Este!” 



4 5 
"Nu-ti cer un lucru prea cu neputinta"

Nu-ti cer un lucru prea cu neputinta
In recea mea-ncruntata suferinta.
Daca-ncepui de-aproape sa-ti dau ghes, 
Vreau sa vorbesti cu robul tau mai des.

De cand s-a intocmit Sfanta Scriptura
Tu n-ai mai pus picioru-n batatura
Si anii mor si veacurile pier
Aci sub tine, dedesubt, sub cer.

Cand magii au purces dupa o stea, 
Tu le vorbeai – si se putea.
Cand fu sa plece si Iosif, 
Scris l-ai gasit in catastif

Si i-ai trimis un inger de povata – 
Si ingerul statu cu el de fata.
Ingerii tai grijeau pe vremea ceea
Si pruncul si barbatul si femeea.

Doar mie, Domnul, vesnicul si bunul, 
Nu mi-a trimis, de cand ma rog, nici-unul 





4 5
"Pribeag in ses, in munte si pe ape"

Pribeag in ses, in munte si pe ape, 
Nu stiu sa fug din marele ocol.
Pe cat nainte locul mi-e mai gol
Pe-atat hotarul lui mi-i mai aproape 

Piscul sfarseste-n punctul unde-ncepe. 
Marea ma-nchide, lutul m-a oprit.
Am alergat si-n drum m-am razvratit
Si n-am scapat din zarea marei stepe. 

Sunt prins din patru laturi deodata
Si-oricat rn-as maguli biruitor, 
Cunosc ce rani si-anume unde dor
Si suferinta mea necautata. 

Din vitejii si biruinti trecute
Am castigat puterea, ce-a ramas: 
Nu mai strabat destinul meu la pas 
Ci furtunos de-acum, si iute. 

Nu lua in seama cantecele grele
Cu care turbur linistea de-apoi.
Sunt leacuri vechi pentru dureri mai noi
Si canta moartea-n trimbitele mele.



4 11
"Vecinul meu a strans cu nendurare"

Vecinul meu a strans cu nendurare
Gradini, livezi, cirezi, hambare.
Si stapanirea lui se-ntinde-acum
Pan la hotarele de fum.

Soarele-apune zilnic si rasare
Intr-ale sale patru buzunare.
Vazduhu-i face parte din avut
Cu-al zalelor de stele asternut.

Luand si lumina-n tarcul lui de zestre, 
O potcovi si-o puse in capestre.
Din cer ia fulgeri, din pamant grasimi, 
Adancuri inmultind cu inaltimi, 

Si fostul meu vecin de tarm se tine
Vecin de-o vreme, Doamne, si cu tine. 
Urechea lui inchisa pentru graiuri
Cu seama s-a umplut, de mucegaiuri.

Gingia moale, intarcata, suge, 
Ochiul porneste bland sa se usuce, 
In pantec spini, urzici si aguride
Dau stiri de belsugul ce-l ucide.

Crestetul gol poti sa-l incerci
Puhav subt pipait, ca pe ciuperci.
Si-i subred ca o funie-nnodata, 
Cu capataiu-n barca inodata. 

Doame, asa obicinuit esti, biet, 
Sa risipesti faptura ta incet.
Prefaci in pulbere marunta
Puterea darza si vointa crunta.

Faci dintr-un imparat
Nici praf cat intr-un presarat.
Cocolosesti o-mparatie mare
Ca o foita de tigare.

Dintr-o stapanire semeata
Ai facut putina ceata.
Zidind, schele-nalte si repezi ridici, 
Incaleci pe livezi cat muntii melci mici.

Paretele-i veacul patrat
Si treapta e veacul in lat
Si scara e toata vecia.


Si cand le darami, trimiti clipa
Sa-si bata aripa
Dedesubt.
Musca muta a trecutului rupt. 



4 6
"Aş putea vecia cu tovărăşie"

Aş putea vecia cu tovărăşie
Să o iau părtaşă gândurilor mele;
Noi viori să farmec, nouă melodie
Să găsesc – şi stihuri sprintene şi grele.

Orişicum lăuta ştie să grăiască,
De-o apăs cu arcul, de-o ciupesc de coarde.
O neliniştită patimă cerească
Braţul mi-i zvâcneşte, sufletul mi-l arde.

Ştiu că steaua noastră, ageră-n Tărie,
Creşte şi aşteaptă-n scripcă s-o scobor.
Port în mine semnul, cao chezăşie,
Că am leacul mare-al morţii tuturor.

Pentru ce, Părinte,-aş da şi pentru cine
Sunetul de-ospeţe-al bronzului lovit?
Pâinea nu mi-o caut să te cânt pe tine
Şi nu-mi vreau cu stele blidu-nvăluit.

Trupul de femeie, cel îmbrăţişat,
Nu-l voi duce ţie, moale şi bălan;
Numai suferinţa cerului, păcat
Nu-i cu ea să turburi apa din Iordan.

Vreau să pier în beznă şi în putregai,
Nencercat de slavă, crâncen şi scârbit.
Şi să nu se ştie că mă dezmierdai
Şi că-n mine însuţi tu vei fi trăit.



4 6
"Ruga mea e fără cuvinte"

Ruga mea e fără cuvinte,
Şi cântul, Doamne, îmi e fără glas.
Nu-ţi cer nimic. Nimic ţi-aduc aminte.
Din veşnicia ta nu sunt măcar un ceas.

Nici rugăciunea, poate, nu mi-e rugăciune,
Nici omul meu nu-i, poate, omenesc.
Ard către tine-ncet, ca un tăciune,
Te caut mut, te-nchipui, te gândesc.

Ochiul mi-e viu, puterea mi-e întreagă
Şi te scrutez prin albul tău veşmânt
Pentru ca mintea mea să poată să-nţeleagă
Nengenunchiata firii pe pământ.

Săgeata nopţii zilnic vârfu-şi rupe
Şi zilnic se-ntregeşte cu metal.
Sufletul meu, deschis ca şapte cupe,
Aşteaptă o ivire din cristal,

Pe un ştergar cu brâie de lumină.
Spune tu, Noapte, martor de smarald,
În care-anume floare şi tulpină
Dospeşte sucul fructului Său cald?

Gătită masa pentru cină,
Rămâne pusă de la prânz.
Sunt, Doamne, prejmuit cao grădină,
În care paşte-un mânz.



4 5
"Pentru ca n-a putut sa te-nteleaga"

Pentru ca n-a putut sa te-nteleaga
Desertaciunea lor de vis si lut,
Sfintii-au lasat cuvant ca te-au vazut
Si ca purtai toiag si barba-ntreaga.

Te-ai aratat adeseori fapturii
Si-ntotdeauna-n haine de-mparat,
Amenintand si numai suparat,
Ca se sfiiau de tine si vulturii.

In Paradisul Evei, prin padure,
Ca si in vecii tristi de mai tarziu,
Gura ta sfanta, toti Parintii stiu,
Nu s-a deschis decat ca sa ne-njure.

Doamne, izvorul meu si cantecele mele!
Nadejdea mea si truda mea!
Din ale carui miezuri vii de stele
Cerc sa-mi inghet o boaba de margea.

Tu esti si-ai fost mai mult decat in fire
Era sa fii, sa stai, sa vietuiesti.
Esti ca un gand, si esti si nici nu esti
Intre putinta si-ntre amintire.



4 6
Nehotarare

Imi voi ucide timpul si visurile, deci.
Cirpi voi pe ntuneric mantaua vietii mele.
Drept multumire sti voi ca cerurile reci
Vor strecura prin gauri lumina unei stele.

Sa las s o umple cerul cu vastul lui tezaur?
Invesmantat domneste, sa trec cu giulgiul rupt;
Pe coate cu luceferi, spoit pe piept cu aur
Si tatuat cu fulger, sa nu nving? sa nu lupt?

Sa bat noroiul vremii, cu ochii nchisi. Hlamida
Sa mi scoata n drum nerozii, rinjiti, din circiumi beti.
Ca fluturii, ce rabda sa i poarte n praf omida,
Sa rabd si eu in mine, povara, doua vieti?

Un om, trudit si acela, imi va deschide miine
Mormintul pomenirii cu mina i preacurata,
Ca sa ma fringa n soare, schimbat prin moarte n piine,
Si fratilor din urma, soptind sa ma imparta.

Dar ziua care trece si ma raneste n treacat,
Imi umileste cirja si mi incovoaie crinii,
Si inima urmeaza s atirne ca un lacat
Cu cheile pierdute, la portile luminii.

De ce nu pot sa nu stiu, de ce nu pot sa n aud
In ce sta rostul zilei si pretul de a ti o trece?
Deschide mi te, suflet, prin sapte ochi de flaut,
Si cintecul si viata si moartea sa le nece.



5 12
DUHOVNICEASCA

Ce noapte groasă, ce noapte grea!
A bătut în fundul lumii cineva.
E cineva sau, poate, mi se pare.
Cine umblă fără lumină,
Fără lună, fără lumânare

Şi s-a lovit de plopii din grădină?
Cine calcă fără somn, fără zgomot, fără pas
Ca un suflet de pripas?
Cine-i acolo? Răspunde!
De unde vii şi ai intrat pe unde?

Tu eşti, mamă? Mi-e frică,
Mamă bună, mamă mică!
Ţi s-a urât în pământ.
Toţi nu mai sânt,


Toţi au plecat de când ai plecat.
Toţi s-au culcat, ca tine, toţi au înnoptat,
Toţi au murit detot.
Şi Grivei s-a învârtit în bot


Şi a căzut. S-au stârpit cucuruzii,
S-au uscat busuiocul şi duzii,
Au zburat din streaşina lunii
Şi s-au pierdut rândunelele, lăstunii.


Ştiubeiele-s pustii,
Plopii-s cărămizii,
S-au povârnit păreţii. A putrezit odaia…
Ei! cine străbătu livada


Şi cine s-a oprit?
Ce vrei? Cine eşti
De vii mut şi nevăzut ca-n poveşti?
Aici nu mai stă nimeni


De douăzeci de ani…
Eu sânt risipit prin spini şi bolovani…
Au murit şi numărul din poartă
Şi clopotul şi lacătul şi cheia.


S-ar putea să fie Cine-ştie-Cine…
Care n-a mai fost şi care vine
Şi se uită prin întuneric la mine
Şi-mi vede cugetele toate.


Ei! Cine-i acolo-n haine-ntunecate?
Cine scobeşte zidul cu carnea lui,
Cu degetul lui ca un cui,
De răspunde-n rănile mele?


Cine-i pribeag şi ostenit la uşă?
Mi-e limba aspră ca de cenuşă.
Nu mă mai pot duce.
Mi-e sete. Deschide, vecine,


Uite sânge, uite slavă.
Uite mană, uite otravă.
Am fugit de pe Cruce.
Ia-mă-n braţe şi ascunde-mă bine.




4 6
GALERE

Zgomotul de lanturi multe
A trecut prin curte,
A iesit lung pe porti
Printre vii si morti.

Tiris, grapis.
Prin painjenis.
Ca o fiara bolnava de rugina.
In potcovaria cu clabuci de lumina

Lacatusii le-au batut calare
O veriga-ntre picioare
Si la glezna minii,
Ca sa poata hodini stapinii,

Cit, munciti pe caldarim,
Hotii trec dintr-un tarim intr-alt tarim.
O schiopatare de vulturi cazuti din stele 
Prin otatitul intuneric tare; 

O rastignire fara cruci si fara schele. 
O Golgota seasa, fara altare.
Pasul strins linga pas 
Merge-mpiedicat, ca un compas. 

Si palmele, unite cu ciocanul, catusa si pila, 
Parca se roaga, cu de-a sila.





4 8
Tinca

Coşul ei cu soare,
Proptit în şold, pe cingătoare,
Ducea snopi de ochi galbeni, cu gene de lapte,
Şi garoafe de noapte.

în sânul ei ca mura
îşi pironeau căutătura
Domnii zvelţi din jurul mesii,
- "Cine mai ia florile miresii?"

Fă, Tinco, fă! papucii de mătase,
Mărgelele, cerceii nu ţi i-a dat Năstas
Şi- n fiecare deşti câte-un inel
Nu ţi l-a strâns cu mâinile lui, el.

Cine ţi-a frământat carnea de abanos
Şi ţi-a băut oftatul mincinos?
Cui i-ai dat, fă, să ţi-o cunoască
Făptura ta împărătească?

Cine ţi-a dezlegat părul cu miros de tutun?
Cine ţi-a scos cămaşa, ciorapul?
Cine ţi-a îngropat capul
Nebun,

în braţele lui noduroase, păroase,
Şi te-a-nfrigurat fierbinte până-n oase?



Tu n-ai voit să spui
Nimănui
Unde înnoptai,
Curvă dulce, cu mărgăritărel de mai!

Vezi, Năstase osânditul
Nu te-a pătruns decât o dată;
Şi atuncea toată,
Cu tot cuţitul.



6 15
FATALAUL

Cu vreo citeva tuleie,
Ma, tu semeni a femeie.





La sprinceana
Fetiscana,
Subsuoara
De fecioara.



Ai picioare
Domnisoare,
Coapsa lata
Adincata,



Ca-n zuvelci;
Urechile, ca doi melci;





Doi zulufi cu doi circei;
Doua boabe de cercei
Dezlipite, de muiere.
Si - al dracului ! - a miere



Si a tiparoase
Hoitul tau miroase.
Ti-este mina
Ca zmintina.



Degetele ti-s -
Parca ti le-a scris -
Gemene,
Sa semene;



Degetele: ca viermusii,
Pielea: pielea corcodusii.
Solz de sticla-n unghie.
Ochiul tau injunghie,
Gura ta subt firisoare-i
Pafta cu margaritare.

Buzei tale apa da 
Fintina si leapada. 
Fata, de cum te-o vedea,
Ca din vint ramine grea.
 


Caci pleoapa de ti-o ridici 
O ciupesti cu trei furnici.





O fi fost ma-ta vioara. 
Trestie sau caprioara 
Si-o fi prins in pintec plod 
De strigoi de voievod ? 



Ca din oamenii de rind 
Nu te-ai zamislit nicicind. 
Doar anapoda si spirc, 
Cine stie din ce zmirc, 



Morfolit de o copita 
De faptura negraita 





Cu coarne de gheata, 
Cu coama de ceata. 
Cu uger de omat -
Iese asa fel de fat.



Din atita-mparechiere si impreunare, 
Tu ai iesit tilhar de drumul mare. 
Na ! tine o tigare.






6 4
DIMINEATA

Aduceti cerneala:
Se face acum socoteala.
Aznoapte, cu luna si plopii,
Opt bolnavi au dat ortul popii.



De foamea si chinul rabdarii
Lipita li-i burta de sira spinarii,
Si-n fundu-i, distrat si ridicul,
Ocheste sinistru buricul.



Cu totii-s in pieile goale,
Au bube cleioase pe sale,
Noroaie de sange pe piept si picioare.
A mortii atroce si grea impudoare
Dezvaluie cinic ce vor,
In viata, organele lor.

In coit, un condei
Inseamna cadavrul si-al unei femei.
Balaie, subtire, ea-si tine deschis
Pe lespede trupul, defunct paradis,
Pe cand isi arata gandul had
Paznicii vii, care rad.



4 13
CANTEC MUT

La patul vecinului meu
A venit az-noapte Dumnezeu,
Cu toiag, cu îngeri şi sfinţi,


Erau aşa de fierbinţi,
Că se făcuse în spital
Cald ca subt un şal.


Ei au cântat din buciume şi strune,
Câte o rugăciune,
Şi au binecuvântat
Lângă doftori şi lângă pat.

Doi îngeri au adus o carte
Cu copcile sparte,
Doi o icoană,
Doi o cârjă, doi o coroană.

Diaconii-n stihare
Veneau de sus, din depărtare,
Cădind pe călcâie
Cu fum de smirnă şi tămâie.

Lumânări de ceară
Se încrucişară.
Scara din cereasca-mpărăţie
Scobora în infirmerie,

Pe trepte de cleştar,
Peste patul lui de tâlhar.
Cei de faţă vorbeau pe deşte
Cu el, şi bisericeşte.

În tindă,
Creşteau plopi de oglindă
Şi o lună cât o cobză de argint.
L-am auzit şoptind.

Şi toată noaptea a vorbit cu ei
Şi cu icoana Dumneaei
A de-a pururea Fecioare,
De Dumnezeu Născătoare.

- “Lăsaţi-l: nu poate să v-asculte.
Nu vedeţi? Azi are vizite multe,
Domnule grefier”.
Zăbrelele s-au îndopat cu faguri de cer

Şi atârnau candele de stele
Printre ele.
Ferestrele închise
S-au acoperit cu ripide şi antimise,

Şi odaia cu mucegai
A mirosit toată noaptea a Rai.



L-am găsit
Zgârcit.
El stă acum în pat.
Unde-i sufletul lui? Nu ştiu. A plecat.



5 5
Portret

M-am zamislit ca-n basme, cu sapte frunti si sapte 
Grumaji si sapte teste
Cu-o frunte dau in soare, cu celelalte-n noapte,
Si fiecare este 
Si nu este.

Sunt inger, sunt si dia¬vol si fiara si-alte-asemeni
Si ma fra¬mant in sine-mi ca taurii-n belciug,
Ce se lovesc in coarne cu scanteieri de cremeni,
Siliti sa are stanca-n jug.


Am ochi ce bat alene ca apa.
Am lacrimile milei si mangaierea moale.
Un fulger negru imi sangera pleoapa.
Ia seama: bruta de fier va sa se scoale.


Vino, mana mi-e calda si pura,
Sa te dezmierd copilareste.
Du-mi-o la rana, du-mi-o la gura.
Spune – duhovniceste sopteste.


Mi-a muscat un dinte degetul mie
Si-l otravi cu marea otrava.
Ti-aduci aminte? Te-am cocolosit
Si te-am aruncat in lava.




4 5
Generatii

Imparatia-i stransa in patruzeci de care,
Ca patruzeci de hambare.
Bunici si stranepoti
Fac scoala printer roti.

Tarasul pe burta,
Incalecarea scurta,
Urcusul, alunecusul
Ca plusul,

Pasii-nceti
Ca niste peceti,
Copita muta,
Urma pascuta,

Lacatul rupt in gura,
Ca o prescura…
Abecedarul 
Incepe cu zarul.

Si toti,
Si caii – sunt hoti




