4 7
O, RAMAI

O, ramâi, ramâi la mine, 
Te iubesc atât de mult! 
Ale tale doruri toate 
Numai eu stiu sa le-ascult;

In al umbrei întuneric 
Te asaman unui print, 
Ce se uit-adânc în ape 
Cu ochi negri si cuminti;

Si prin vuietul de valuri, 
Prin miscarea naltei ierbi, 
Eu te fac s-auzi în taina 
Mersul cârdului de cerbi;

Eu te vad rapit de farmec 
Cum îngâni cu glas domol, 
In a apei stralucire 
Intinzând piciorul gol

Si privind în luna plina 
La vapaia de pe lacuri, 
Anii tai se par ca clipe, 
Clipe dulci se par ca veacuri."

Astfel zise lin padurea, 
Bolti asupra-mi clatinând; 
Suieram l-a ei chemare 
S-am iesit în câmp râzând.

Astazi chiar de m-as întoarce 
A-ntelege n-o mai pot... 
Unde esti, copilarie, 
Cu padurea ta cu tot?



4 7
CRAIASA DIN POVESTI

Neguri albe, stralucite 
Naste luna argintie, 
Ea le scoate peste ape, 
Le întinde pe câmpie;

S-adun flori în sezatoare 
De painjen tort sa rumpa, 
Si anina-n haina noptii 
Boabe mari de piatra scumpa.

Lânga lac, pe care norii 
Au urzit o umbra fina, 
Rupta de miscari de valuri 
Ca de bulgari de lumina, 

Dându-si trestia-ntr-o parte, 
Sta copila lin plecata, 
Trandafiri arunca rosii 
Peste unda fermecata.

Ca sa vad-un chip, se uita 
Cum alearga apa-n cercuri, 
Caci vrajit de mult e lacul 
De-un cuvânt al sfintei Miercuri;

Ca sa iasa chipu-n fata, 
Trandafiri arunca tineri, 
Caci vrajiti sunt trandafirii 
De-un cuvânt al sfintei Vineri.

Ea se uita... Paru-i galben, 
Fata ei lucesc în luna, 
Iar în ochii ei albastri 
Toate basmele s-aduna.



4 12
VENERE SI MADONA

Ideal pierdut în noaptea unei lumi ce nu mai este,
Lume ce gândea în basme şi vorbea în poezii,
O! te văd, te-aud, te cuget, tânără şi dulce veste
Dintr-un cer cu alte stele, cu-alte raiuri, cu alţi zei.

Venere, marmură caldă, ochi de piatră ce scânteie,
Braţ molatic ca gândirea unui împărat poet,
Tu ai fost divinizarea frumuseţii de femeie,
A femeiei, ce şi astăzi tot frumoasă o revăd.

Rafael, pierdut în visuri ca-ntr-o noapte înstelată,
Suflet îmbătat de raze şi d-eterne primăveri,
Te-a văzut şi-a visat raiul cu grădini îmbălsămate,
Te-a văzut plutind regină printre îngerii din cer

Şi-a creat pe pânza goală pe Madona Dumnezeie,
Cu diademă de stele, cu surâsul blând, vergin,
Faţa pală-n raze blonde, chip de înger, dar femeie,
Căci femeia-i prototipul îngerilor din senin.

Astfel eu, pierdut în noaptea unei vieţi de poezie,
Te-am văzut, femeie stearpă, fără suflet, fără foc,
Şi-am făcut din tine-un înger, blând ca ziua de magie,
Când în viaţa pustiită râde-o rază de noroc.

Am văzut faţa ta pală de o bolnavă beţie,
Buza ta învineţită de-al corupţiei muşcat,
Şi-am zvârlit asupră-ţi, crudo, vălul alb de poezie,
Şi paloarei tale raza inocenţei eu i-am dat.

Ţi-am dat palidele raze ce-nconjoară cu magie
Fruntea îngerului-geniu, îngerului-ideal,
Din demon făcui o suntă, dintr-un chicot, simfonie,
Din ochirile-ţi murdare, ochiu-aurorei matinal.

Dar azi vălul cade, crudo! dismeţit din visuri sece,
Fruntea mea este trezită de al buzei tale-ngheţ
Şi privesc la tine, demon, şi amoru-mi stins şi rece
Mă învaţă cum asupră-ţi eu să caut cu dispreţ!

Tu îmi pari ca o bacantă, ce-a luat cu-nşelăciune
De pe-o frunte de fecioară mirtul verde de martir,
O fecioar-a cărei suflet era sunt ca rugăciunea,
Pe când inima bacantei e spasmodic, lung delir.

O, cum Rafael creat-a pe Madona Dumnezeie,
Cu diadema-i de stele, cu surâsul blând, vergin,
Eu făcut-am zeitate dintr-o palidă femeie,
Cu inima stearpă, rece şi cu suflet de venin!

Plângi, copilă? - C-o privire umedă şi rugătoare
Poţi din nou zdrobi şi frânge apostat-inima mea?
La picioare-ţi cad şi-ţi caut în ochi negri-adânci ca marea,
Şi sărut a tale mâine, şi-i întreb de poţi ierta.

Şterge-ţi ochii, nu mai plânge!... A fost crudă-nvinuirea,
A fost crudă şi nedreaptă, fără razem, fără fond.
Suflete! de-ai fi chiar demon, tu eşti suntă prin iubire,
Şi ador pe acest demon cu ochi mari, cu părul blond.



4 9
Atat de frageda...

Atât de frageda, te-asameni
Cu floarea alba de cires, 
Si ca un înger dintre oameni
În calea vietii mele iesi.

Abia atingi covorul moale, 
Matasa suna sub picior, 
Si de la crestet pân-în poale
Plutesti ca visul de usor.

Din încretirea lungii rochii
Rasai ca marmura în loc -
S-atârna sufletu-mi de ochii
Cei plini de lacrimi si noroc.

O, vis ferice de iubire, 
Mireasa blânda din povesti, 
Nu mai zâmbi! A ta zâmbire
Mi-arata cât de dulce esti, 

Cât poti cu-a farmecului noapte
Sa-ntuneci ochii mei pe veci, 
Cu-a gurii tale calde soapte, 
Cu-mbratisari de brate reci.

Deodata trece-o cugetare, 
Un val pe ochii tai fierbinti:
E-ntunecoasa renuntare, 
E umbra dulcilor dorinti.

Te duci, s-am înteles prea bine
Sa nu ma tin de pasul tau, 
Pierduta vecinic pentru mine, 
Mireasa sufletului meu!

Ca te-am zarit e a mea vina
Si vecinic n-o sa mi-o mai iert, 
Spasi-voi visul de lumina
Tinzându-mi dreapta în desert.

S-o sa-mi rasai ca o icoana
A pururi verginei Marii, 
Pe fruntea ta purtând coroana -
Unde te duci? Când o sa vii? 



4 6
Când amintirile... 

Când amintirile-n trecut
Încearca sa ma cheme, 
Pe drumul lung si cunoscut
Mai trec din vreme-n vreme.

Deasupra casei tale ies
Si azi aceleasi stele, 
Ce-au luminat atât de des
Înduiosarii mele.

Si peste arbori rasfirati
Rasare blânda luna, 
Ce ne gasea îmbratisati
Soptindu-ne-mpreuna.

A noastre inimi îsi jurau
Credinta pe toti vecii, 
Când pe carari se scuturau
De floare liliecii.

Putut-au oare-atâta dor
În noapte sa se stânga, 
Când valurile de izvor
N-au încetat sa plânga, 

Când luna trece prin stejari
Urmând mereu în cale-si, 
Când ochii tai, tot înca mari, 
Se uita dulci si galesi?



14 2
Din Valurile Vremii...

Din valurile vremii, iubita mea, răsai
Cu braţele de marmur, cu părul lung, bălai -
Şi faţa străvezie ca faţa albei ceri
Slăbită e de umbra duioaselor dureri!
Cu zâmbetul tău dulce tu mângâi ochii mei, 
Femeie între stele şi stea între femei
Şi întorcându-ţi faţa spre umărul tău stâng, 
În ochii fericirii mă uit pierdut şi plâng.
Cum oare din noianul de neguri să te rump, 
Să te ridic la pieptu-mi, iubite înger scump, 
Şi faţa mea în lacrimi pe faţa ta s-o plec, 
Cu sărutări aprinse suflarea să ţi-o-nec
Şi mâna friguroasă s-o încălzesc la sân, 
Aproape, mai aproape pe inima-mi s-o ţin.

Dar vai, un chip aievea nu eşti, astfel de treci
Şi umbra ta se pierde în negurile reci, 
De mă găsesc iar singur cu braţele în jos
În trista amintire a visului frumos...
Zadarnic după umbra ta dulce le întind:
Din valurile vremii nu pot să te cuprind.









4 6
De Ce Nu-mi Vii?

Vezi, rândunelele se duc, 
Se scutur frunzele de nuc, 
S-aşează bruma peste vii -
De ce nu-mi vii, de ce nu-mi vii?

O, vino iar în al meu braţ, 
Să te privesc cu mult nesaţ, 
Să razim dulce capul meu
De sânul tău, de sânul tău!

Ţi-aduci aminte cum pe-atunci
Când ne primblam prin văi şi lunci, 
Te ridicam de subsuori
De-atâtea ori, de-atâtea ori?

În lumea asta sunt femei
Cu ochi ce izvorăsc scântei...
Dar, oricât ele sunt de sus, 
Ca tine nu-s, ca tine nu-s!

Căci tu înseninezi mereu
Viaţa sufletului meu, 
Mai mândră decât orice stea, 
Iubita mea, iubita mea!

Târzie toamnă e acum, 
Se scutur frunzele pe drum, 
Şi lanurile sunt pustii...
De ce nu-mi vii, de ce nu-mi vii?



11 2
De câte ori, iubito

De cite ori, iubito, de noi mi-aduc aminte, 
Oceanul cel de gheata mi-apare inainte:
Pe bolta alburie o stea nu se arata, 
Departe doara luna cea galbena - o pata;
Iar peste mii de sloiuri de valuri repezite
O pasare pluteste cu aripi ostenite, 
Pe când a ei pereche nainte tot s-a dus
C-un pilc intreg de pasari, pierzindu-se-n apus.
Arunca pe-a ei urma priviri suferitoare, 
Nici rau nu-i pare-acuma, nici bine nu... ea moare, 
Visindu-se-ntr-o clipa cu anii inapoi.

Suntem tot mai departe deolalta amindoi, 
Din ce în ce mai sigur ma-ntunec si inghet, 
Când nute pierzi în zarea eternei dimineti.











4 4
Din noaptea...

Din noaptea vecinicei uitari
În care toate curg, 
A vietii noastre dezmierdari
Si raze din amurg,

De unde nu mai strabatu
Nimic din ce-au apus -
As vrea odata-n viata tu
Sa te înalti în sus.

Si daca ochii ce-am iubit
N-or fi de raze plini, 
Tu ma priveste linistit
Cu stinsele lumini.

Si daca glasul adorat
N-o spune un cuvânt, 
Tot înteleg ca m-ai chemat
Dincolo de mormânt.



4 4
De-or Trece Anii...

De-or trece anii cum trecură, 
Ea tot mai mult îmi va plăcé, 
Pentru că-n toat-a ei făptură
E-un "nu ştiu cum" ş-un "nu ştiu ce".

M-a fermecat cu vro scânteie
Din clipa-n care ne văzum?
Deşi nu e decât femeie, 
E totuşi altfel, "nu ştiu cum".

De-aceea una-mi este mie
De ar vorbi, de ar tăcé:
Dac-al ei glas e armonie, 
E şi-n tăcere-i "nu ştiu ce".

Astfel robit de-aceeaşi jale
Petrec mereu acelaşi drum...
În taina farmecelor sale
E-un "nu ştiu ce" ş-un "nu ştiu cum".



4 3
Peste varfuri...

Peste varfuri trece luna, 
Codru-si bate frnza lin, 
Dintre ramuri de arin
Melancolic cornul suna.

Mai departe, mai departe, 
Mai incet, tot mai incet, 
Sufletu-mi nemangaiet
Indulgind cu dor de moarte.

De ce taci , cand fermecata
Inima-mi spre tine-ntorn?
Mai suna-vei, dulce corn, 
Pentru mine vreodata?



4 5
Lacul

Lacul codrilor albastru
Nuferi galbeni îl încarcă;
Tresărind în cercuri albe
El cutremură o barcă.

Şi eu trec de-a lung de maluri, 
Parc-ascult şi parc-aştept
Ea din trestii să răsară
Şi să-mi cadă lin pe piept;

Să sărim în luntrea mică, 
Îngânaţi de glas de ape, 
Şi să scap din mână cârma, 
Şi lopeţile să-mi scape;

Să plutim cuprinşi de farmec
Sub lumina blândei lune -
Vântu-n trestii lin foşnească, 
Unduioasa apă sune!

Dar nu vine... Singuratic
În zadar suspin şi sufăr
Lângă lacul cel albastru
Încărcat cu flori de nufăr.



4 13
Lasă-ţi Lumea...

Lasă-ţi lumea ta uitată, 
Mi te dă cu totul mie, 
De ţi-ai da viaţa toată, 
Nime-n lume nu ne ştie.

Vin' cu mine, rătăceşte
Pe cărări cu cotituri, 
Unde noaptea se trezeşte
Glasul vechilor păduri.

Printre crengi scânteie stele, 
Farmec dând cărării strâmte, 
Şi afară doar de ele
Nime-n lume nu ne simte.

Părul tău ţi se desprinde
Şi frumos ţi se mai şede, 
Nu zi ba de te-oi cuprinde, 
Nime-n lume nu ne vede.

Tânguiosul bucium sună, 
L-ascultăm cu-atâta drag, 
Pe când iese dulcea lună
Dintr-o rarişte de fag.

Îi răspunde codrul verde
Fermecat şi dureros, 
Iară sufletu-mi se pierde
După chipul tău frumos.

Te desfaci c-o dulce silă, 
Mai nu vrei şi mai te laşi, 
Ochii tăi sunt plini de milă, 
Chip de înger drăgălaş.

Iată lacul. Luna plină, 
Poleindu-l, îl străbate;
El, aprins de-a ei lumină, 
Simte-a lui singurătate.

Tremurând cu unde-n spume, 
Între trestie le farmă
Şi visând o-ntreagă lume
Tot nu poate să adoarmă.

De-al tău chip el se pătrunde, 
Ca oglinda îl alege -
Ce priveşti zâmbind în unde?
Eşti frumoasă, se-nţelege.

Înălţimile albastre
Pleacă zarea lor pe dealuri, 
Arătând privirii noastre
Stele-n ceruri, stele-n valuri.

E-un miros de tei în crânguri, 
Dulce-i umbra de răchiţi
Şi suntem atât de singuri
Şi atât de fericiţi!

Numai luna printre ceaţă
Varsă apelor văpaie, 
Şi te află strânsă-n braţe, 
Dulce dragoste bălaie.



18 1
Departe sunt de tine

Departe sunt de tine si singur lângã foc, 
Petrec în minte viata-mi lipsita de noroc, 
Optzeci de ani îmi pare în lume c-am trait, 
Ca sunt batrân ca iarna, ca tu vei fi murit.
Aducerile-aminte pe suflet cad în picuri, 
Redesteptind în fata-mi trecutele nimicuri;
Cu degetele-i vintul loveste în feresti, 
Se-toarce-n gindu-mi firul duioaselor povesti, 
S-atuncea dinainte-mi prin ceata parca treci, 
Cu ochii mari în lacrimi, cu mini subtiri si reci;
Cu bratele-amindoua de gitul meu te-anini
Si parca-ai vrea a-mi spune ceva... apoi suspini...
Eu te string la piept averea-mi de-amor si frumuseti, 
In sarutari unim noi sarmanele vieti...
O! glasul amintirii ramiie pururi mut, 
Sã uit pe veci norocul ce-o clipa l-am avut, 
Sã uit cum dup-o clipa din bratele-mi te-ai smuls...
Voi fi batrân si singur, vei fi murit de mult!



4 11
Pe linga plopii fara sot

Pe langa plopii fãrã sot
Adesea am trecut;
Mã cunosteau vecinii toti-
Tu nu mai cunoscut.

La geamul tau ce stralucea
Privii atât de des;
O lume toata-ntelegea-
Tu nu mai inteles.

De cate ori am asteptat
O soapta de raspuns!
O zi din viata sã-mi fi dat, 
O zi mi-era de-ajuns;

O ora sã fi fost amici, 
Sã ne iubim cu dor, 
S-ascult de glasul gurii mici
O ora, si sã mor.

Dandu-mi din ochiul tau senin
O raza dinadins, 
In calea timpilor ce vin
O stea s-ar fi aprins;

Ai fi trait în veci de veci 
Si randuri de vieti, 
Cu ale tale brate reci
Inmarmureai maret,

Un chip de-a pururi adorat
Cum nu mai au perechi
Acele zane ce strabat
Din timpurile vechi.

Cãci te iubeam cu ochi pagani
Si plini de suferinti, 
Ce mi-i lasara din batrani
Pãrintii din pãrinti.

Azi nici macar îmi pare rãu
Ca trec cu mult mai rar, 
Ca cu tristeta capul tau
Se-ntoarce în zadar,

Cãci azi le semeni tuturor
La umbra si la port, 
Si te privesc nepasator
C-un rece ochi de mort.

Tu trebuia sã te cuprinzi
De acel farmec sfant, 
Si noaptea candela s-aprinzi
Iubirii pe pãmânt.



4 4
La steaua

La steaua care-a rasarit
E-o cale-atât de lunga, 
Ca mii de ani i-au trebuit
Luminii sa ne-ajunga.

Poate de mult s-a stins în drum
În departari albastre, 
Iar raza ei abia acum
Luci vederii noastre, 

Icoana stelei ce-a murit
Încet pe cer se suie:
Era pe când nu s-a zarit, 
Azi o vedem, si nu e.

Tot astfel când al nostru dor
Pieri în noapte-adânca, 
Lumina stinsului amor
Ne urmareste înca.



8 6
Melancolie

Părea că printre nouri s-a fost deschis o poartă, 
Prin care trece albă regina nopţii moartă.
O, dormi, o, dormi în pace printre făclii o mie
Şi în mormânt albastru şi-n pânze argintie, 
În mausoleu-ţi mândru, al cerurilor arc,




Tu adorat şi dulce al nopţilor monarc!
Bogată în întinderi stă lumea-n promoroacă, 
Ce sate şi câmpie c-un luciu văl îmbracă;
Văzduhul scânteiază şi ca unse cu var
Lucesc zidiri, ruine pe câmpul solitar.




Şi ţintirimul singur cu strâmbe cruci veghează, 
O cucuvaie sură pe una se aşează, 
Clopotniţa trosneşte, în stâlpi izbeşte toaca, 
Şi străveziul demon prin aer când să treacă, 
Atinge-ncet arama cu zimţii-aripei sale
De-auzi din ea un vaier, un aiurit de jale.



Biserica-n ruină
Stă cuvioasă, tristă, pustie şi bătrână, 
Şi prin ferestre sparte, prin uşi ţiuie vântul -
Se pare că vrăjeşte şi că-i auzi cuvântul -
Năuntrul ei pe stâlpii-i, pereţi, iconostas, 
Abia conture triste şi umbre au rămas;
Drept preot toarce-un greier un gând fin şi obscur, 
Drept dascăl toacă cariul sub învechitul mur.

Credinţa zugrăveşte icoanele-n biserici -
Şi-n sufletu-mi pusese poveştile-i feerici, 
Dar de-ale vieţii valuri, de al furtunii pas
Abia conture triste şi umbre-au mai rămas.
În van mai caut lumea-mi în obositul creier, 
Căci răguşit, tomnatec, vrăjeşte trist un greier;
Pe inima-mi pustie zadarnic mâna-mi ţiu, 
Ea bate ca şi cariul încet într-un sicriu.

Şi când gândesc la viaţa-mi, îmi pare că ea cură
Încet repovestită de o străină gură, 
Ca şi când n-ar fi viaţa-mi, ca şi când n-aş fi fost.
Cine-i acel ce-mi spune povestea pe de rost
De-mi ţin la el urechea - şi râd de câte-ascult
Ca de dureri străine?... Parc-am murit de mult.





4 6
Dorinta

Vino-n codru la izvorul
Care tremura pe prund, 
Unde prispa cea de brazde
Crengi plecate o ascund.

Si în bratele-mi intinse
Sã alergi, pe piept sã-mi cazi, 
Sã-ti desprind din crestet valul, 
Sã-l ridic de pe obraz.

Pe genunchii mei sedea-vei, 
Vom fi singuri-singurei, 
Iar în par infiorate
Or sã-ti cada flori de tei.

Fruntea alba-n parul galben
Pe-al meu brat încet s-o culci, 
Lasind prada gurii mele
Ale tale buze dulci...

Vom visa un vis ferice, 
Ingina-ne-vor c-un cânt
Singuratice izvoare, 
Blinda batere de vint;

Adormind de armonia
Codrului batut de ginduri, 
Flori de tei deasupra noastra
Or sã cada rinduri-rinduri.



20 2
Singuratate

Cu perdelele lasate, 
Sed la masa mea de brad, 
Focul palpaie in soba, 
Iara eu pe ganduri cad. 
Stoluri, stoluri trec prin minte 
Dulci iluzii. Amintiri 
Taraiesc incet ca greieri 
Printre negre, vechi zidiri, 
Sau cad grele, mangaioase 
Si se sfarma-n suflet trist, 
Cum in picuri cade ceara 
La picioarele lui Crist. 
In odaie prin unghere 
S-a tesut painjenis 
Si prin cartile in vravuri 
Umbla soarecii furis. 
In aceasta dulce pace 
Imi ridic privirea-n pod 
Si ascult cum invelisul 
De la carti ei mi le rod.

Ah! de cate ori voit-am 
Ca sa spanzur lira-n cui 
Si un capat poeziei 
Si pustiului sa pui; 
Dar atuncea greieri, soareci, 
Cu usor-maruntul mers, 
Readuc melancolia-mi, 
Iara ea se face vers. 
Cateodata... prea arare... 
A tarziu cand arde lampa, 
Inima din loc imi sare 
Cand aud ca suna cleampa... 
Este Ea. Desarta casa 
Dintr-odata-mi pare plina, 
In privazul negru-al vietii-mi 
E-o icoana de lumina. 
Si mi-i ciuda cum de vremea 
Sa mai treaca se indura, 
Cand eu stau soptind cu draga 
Mana-n mana, gura-n gura



4 3
Si daca...

Si daca ramuri bat in geam
Si se cutremur plopii, 
E ca in minte sa te am
Si-ncet sa te apropii, 

Si daca stele bat in lac
Adancu-i luminandu-l, 
E ca durerea mea s-o-mpac
Inseninandu-mi gandul.

Si daca norii desi se duc
De iese-n luciu luna, 
E ca aminte sa-mi aduc
De tine-ntotdeauna.



24 3
Povestea codrului

Imparat slavit e codrul, 
Neamuri mii ii cresc sub poale,
Toate inflorind din mila 
Codrului, Mariei-Sale. 
Luna, Soare si Luceferi 
El le poarta-n a lui herb, 
Imprejuru-i are dame 
Si curteni din neamul Cerb. 
Crainici, iepurii cei repezi 
Purtatori ii sunt de vesti, 
Filomele-i tin orchestrul 
Si izvoare spun povesti. 
Peste flori, ce cresc in umbra, 
Langa ape pe potici, 
Vezi bejanii de albine, 
Armii grele de furnici... 
Hai si noi la craiul, draga, 
Si sa fim din nou copii, 
Ca norocul si iubirea 
Sa ne para jucarii.





Mi-a parea cum ca natura 
Toata mintea ei si-a pus, 
Decat orisice papusa 
Sa te faca mai presus; 
Amandoi vom merge-n lume 
Rataciti si singurei, 
Ne-om culca langa izvorul 
Ce rasare sub un tei; 
Adormi-vom, troieni-va 
Teiul floarea-i peste noi, 
Si prin somn auzi-vom bucium 
De la stanele de oi. 
Mai aproape, mai aproape 
Noi ne-om strange piept la piept... 
O, auzi cum cheam-acuma 
Craiul sfatu-i intelept! 
Peste albele izvoare 
Luna bate printre ramuri, 
Imprejuru-ne s-aduna 
Ale Curtii mandre neamuri: 
Caii marii, albi ca spuma, 
Bouri nalti cu steme-n frunte, 
Cerbi cu coarne ramuroase, 
Ciute sprintene de munte —

Si pe teiul nostru-ntreaba: 
Cine suntem, stau la sfaturi, 
Iara gazda noastra zice, 
Dandu-si ramurile-n laturi: 
— O, priviti-i cum viseaza 
Visul codrului de fagi! 
Amandoi ca-ntr-o poveste 
Ei isi sunt asa de dragi!



















4 18
MORTUA EST!

Faclie de veghe pe umezi morminte, 
Un sunet de clopot în orele sfinte, 
Un vis ce îsi moaie aripa-n amar, 
Astfel ai trecut de al lumii hotar.

Trecut-ai când ceru-i câmpie senina, 
Cu râuri de lapte si flori de lumina, 
Când norii cei negri par sombre palate, 
De luna regina pe rând vizitate.

Te vad ca o umbra de-argint stralucita, 
Cu-aripi ridicate la ceruri pornita, 
Suind, palid suflet, a norilor schele, 
Prin ploaie de raze, ninsoare de stele.

O raza te-nalta, un cântec te duce, 
Cu bratele albe pe piept puse cruce, 
Când torsul s-aude l-al vrajilor caier 
Argint e pe ape si aur în aer.

Vad sufletu-ti candid prin spatiu cum trece; 
Privesc apoi lutul ramas... alb si rece, 
Cu haina lui lunga culcat în sicriu, 
Privesc la surâsu-ti ramas înca viu �

Si-ntreb al meu suflet ranit de-ndoiala, 
De ce-ai murit, înger cu fata cea pala? 
Au nu ai fost juna, n-ai fost tu frumoasa? 
Te-ai dus spre a stinge o stea radioasa?

Dar poate acolo sa fie castele 
Cu arcuri de aur zidite din stele, 
Cu râuri de foc si cu poduri de-argint, 
Cu tarmuri de smirna, cu flori care cânt;

Sa treci tu prin ele, o sfânta regina, 
Cu par lung de raze, cu ochi de lumina, 
In haina albastra stropita cu aur, 
Pe fruntea ta pala cununa de laur.

O, moartea e-un chaos, o mare de stele, 
Când viata-i o balta de vise rebele; 
O, moartea-i un secol cu sori înflorit, 
Când viata-i un basmu pustiu si urât. �

Dar poate... o! capu-mi pustiu cu furtune,
Gândirile-mi rele sugrum cele bune... 
Când sorii se sting si când stelele pica, 
Imi vine a crede ca toate-s nimica.

Se poate ca bolta de sus sa se sparga, 
Sa cada nimicul cu noaptea lui larga, 
Sa vad cerul negru ca luminile-si cerne 
Ca prazi trecatoare a mortii eterne...

S-atunci de-a fi astfel... atunci în vecie 
Suflarea ta calda ea n-o sa învie, 
Atunci graiu-ti dulce în veci este mut... 
Atunci acest înger n-a fost decât lut.

Si totusi, tarâna frumoasa si moarta, 
De racla ta razim eu harfa mea sparta 
Si moartea ta n-o plâng, ci mai fericesc 
O raza fugita din chaos lumesc.

S-apoi... cine stie de este mai bine 
A fi sau a nu fi... dar stie bine 
Ca ceea ce nu e, nu simte dureri, 
Si multe dureri-s, putine placeri.

A fi? Nebunie si trista si goala; 
Urechea te minte si, ochiul te-nseala; 
Ce-un secol ne zice ceilalti o dezic. 
Decât un vis sarbad, mai bine nimic.

Vad vise-ntrupate gonind dupa vise, 
Pân� dau în mormintele ce-asteapta deschise, 
Si nu stiu gândirea-mi în ce sa o sting: 
Sa râd ca nebunii? Sa-i blestem? Sa-i plâng?

La ce?... Oare totul nu e nebunie? 
Au moartea ta, înger, de ce fu sa fie? 
Au e sens în lume? Tu chip zâmbitor, 
Trait-ai anume ca astfel sa mori?

De e sens într-asta, e-ntors si ateu, 
Pe palida-ti frunte nu-i scris Dumnezeu.





4 27
Înger şi Demon

Noaptea-n Doma întristată, prin lumini îngălbenite
A făcliilor de ceară care ard lângă altare -
Pe când bolta-n fundul Domei stă întunecoasă, mare, 
Nepătrunsă de-ochii roşii de pe mucuri ostenite, 

În biserica pustie, lângă arcul în perete, 
Genuncheată stă pe trepte o copilă ca un înger;
Pe-a altarului icoană în de raze roşii frângeri, 
Palidă şi mohorâtă Maica Domnului se vede.

O făclie e înfiptă într-un stâlp de piatră sură;
Lucii picături de smoală la pământ cad sfârâind
Şi cununi de flori uscate fâşâiesc amirosind
Ş-a copilei rugăciune tainic şopotit murmură.

Cufundat în întuneric, lâng-o cruce mărmurită, 
Într-o umbră neagră, deasă, ca un demon El veghează, 
Coatele pe braţul crucii le destinde şi le-aşează, 
Ochii cufundaţi în capu-i, fruntea tristă şi-ncreţită.

Şi bărbia lui s-apasă de al pietrei umăr rece, 
Părul său negru ca noaptea peste-al marmurei braţ alb;
Abia candela cea tristă cu reflectul ei roz-alb
Blând o rază mai aruncă ce peste-a lui faţă trece.

Ea un înger ce se roagă - El un demon ce visează;
Ea o inimă de aur - El un suflet apostat;
El în umbra lui fatală, stă-ndărătnic rezemat -
La picioarele Madonei, tristă, sfântă, Ea veghează.

Pe un mur înalt şi rece de o marmură curată, 
Albă ca zăpada iernei, lucie ca apa lină, 
Se răsfrânge ca-n oglindă a copilei umbră plină -
Umbra ei, ce ca şi dânsa stă în rugă-ngenuncheată.

Ce-ţi lipseşte oare ţie, blond copil cu-a ta mărire, 
Cu de marmur-albă faţă şi cu mâinile de ceară, 
Văl - o negură diafană mestecată-n stele; clară
E privirea-ţi inocentă sub a genelor umbrire;

Ce-ţi lipseşte să fii înger - aripi lungi şi constelate.
Dar ce văd: Pe-a umbrei tale umeri vii ce se întinde?
Două umbre de aripe ce se mişcă tremurânde, 
Două aripe de umbră către ceruri ridicate.

O, nu-i umbra ei aceea - este îngeru-i de pază;
Lângă marmura cea albă văd fiinţa-i aeriană.
Peste viaţa-i inocentă, viaţa lui cea suntă plană, 
Lângă dânsa el se roagă, lângă ea îngenunchează.

Dar de-i umbra ei aceea - atunci Ea un înger este, 
Însă aripile-i albe lumea-a le vedea nu poate;
Muri sfinţiţi de-a omenirii rugăciuni îndelungate
Văd aripele-i diafane şi de dânsele dau veste.

Te iubesc! - era să strige demonul în a lui noapte, 
Dară umbra-naripată a lui buze le înmoaie;
Nu spre-amor, spre-nchinăciune el genunchii-şi încovoaie
Şi ascultă dus din lume a ei dulci şi timizi şoapte.

Ea? - O fiică e de rege, blondă-n diadem de stele, 
Trece-n lume fericită, înger, rege şi femeie;
El răscoală în popoare a distrugerii scânteie
Şi în inimi pustiite samănă gândiri rebele.

Despărţiţi de-a vieţii valuri, între el şi între dânsa
Veacuri sunt de cugetare, o istorie, -un popor, 
Câteodat' - deşi arare - se-ntâlnesc, şi ochii lor
Se privesc, par a se soarbe în dorinţa lor aprinsă.

Ochii ei cei mari, albaştri, de blândeţe dulci şi moi, 
Ce adânc pătrund în ochii lui cei negri furtunoşi!
Şi pe faţa lui cea slabă trece-uşor un nour roş -
Se iubesc... Şi ce departe sunt deolaltă amândoi!

A venit un rege palid, şi coroana sa antică, 
Grea de glorii şi putere, l-a ei poale-ar fi depus, 
Pe-ale tronului covoare ea piciorul de-ar fi pus
Şi în mâna-i însceptrată, mâna ei îngustă, mică.

Dară nu - mute rămas-au buzele-i abia deschise, 
Mută inima în pieptu-i, mâna ei trasă-ndărăt.
În a sufletului taină, ea iubea. Clar şi încet
Se ivea faţa de demon fecioreştilor ei vise.

Ea-l vedea mişcând poporul cu idei reci, îndrăzneţe;
Ce puternic e - gândi ea, cu-amoroasă dulce spaimă;
El prezentul îl răscoală cu-a gândirilor lui faimă
Contra tot ce grămădiră veacuri lungi şi frunţi măreţe.

El ades suit pe-o piatră cu turbare se-nfăşoară
În stindardul roş şi fruntea-i aspră-adâncă, încreţită, 
Părea ca o noapte neagră de furtune-acoperită, 
Ochii fulgerau şi vorba-i trezea furia vulgară.

Pe un pat sărac asudă într-o lungă agonie
Tânărul. O lampă-ntinde limb-avară şi subţire, 
Sfârâind în aer bolnav. - Nimeni nu-i ştie de ştire, 
Nimeni soarta-i n-o-mblânzeşte, nimeni fruntea nu-i mângâie.

Ah! acele gânduri toate îndreptate contra lumei, 
Contra legilor ce-s scrise, contra ordinii-mbrăcate
Cu-a lui Dumnezeu numire - astăzi toate-s îndreptate
Contra inimii murinde, sufletul vor să-i sugrume!

A muri fără speranţă! Cine ştie-amărăciunea
Ce-i ascunsă-n aste vorbe? - Să te simţi neliber, mic, 
Să vezi marile-aspiraţii că-s reduse la nimic, 
Că domnesc în lume rele căror nu te poţi opune, 

C-opunându-te la ele, tu viaţa-ţi risipeşti -
Şi când mori să vezi că-n lume vieţuit-ai în zadar:
O astfel de moarte-i iadul. Alte lacrimi, alt amar
Mai crud nici e cu putinţă. Simţi că nimica nu eşti.

Şi acele gânduri negre mai nici a muri nu-l lasă.
Cum a intrat el în viaţă? Cât amor de drept şi bine, 
Câtă sinceră frăţie adusese el cu sine!
Şi răsplata? - Amărârea, care sufletu-i apasă.

Dar prin negurile negre, care ochii îi acopăr, 
Se apropie-argintoasă umbra nalt-a unui înger, 
Se aşează lin pe patu-i; ochii lui orbiţi de plângeri
Ea-i sărută. De pe dânşii negurile se descopăr...

Este Ea. C-o mulţumire adâncă, nemaisimţită, 
El în ochii ei se uită. - Mândră-i de înduioşere;
Ceasul ultim îi împacă toată viaţa-i de durere;
Ah! şopteşte el pe moarte - cine eşti ghicesc, iubită.

Am urmat pământul ista, vremea mea, viaţa, poporul
Cu gândirile-mi rebele contra cerului deschis;
El n-a vrut ca să condamne pe demon, ci a trimis
Pre un înger să mă-mpace, şi-mpăcarea-i... e amorul.



4 11
Te duci...

Te duci şi ani de suferinţă
N-or să te vază ochi-mi trişti,
Înamoraţi de-a ta fiinţă,
De cum zâmbeşti, de cum te mişti.

Şi nu e blând ca o poveste
Amorul meu cel dureros,
Un demon sufletul tău este
Cu chip de marmură frumos.

În faţă farmecul palorii
Şi ochi ce scânteie de vii,
Sunt umezi înfiorătorii
De linguşiri, de viclenii.

Când mă atingi, eu mă cutremur,
Tresar la pasul tău când treci,
De-al genei tale gingaş tremur,
Atârnă viaţa mea de veci.

Te duci şi rău n-o să-mi mai pară
De-acum de ziua cea de ieri,
Că nu am fost victimă iară
Neînduratelor dureri.

C-auzu-mi n-o să-l mai întuneci
Cu-a gurii dulci suflări fierbinţi,
Pe frunte-mi mâna n-o s-o luneci
Ca să mă faci să-mi ies din minţi.

Puteam numiri defăimătoare
În gândul meu să-ţi iscodesc,
Şi te uram cu-nverşunare,
Te blestemam, căci te iubesc.

De-acum nici asta nu-mi rămâne
Şi n-o să am ce blestema,
Ca azi va fi ziua de mâine,
Ca mâini toţi anii s-or urma -

O toamnă care întârzie
Pe-un istovit şi trist izvor;
Deasupra-i frunzele pustie -
A mele visuri care mor.

Viaţa-mi pare-o nebunie
Sfârşită făr-a fi-nceput,
În toată neagra vecinicie
O clipă-n braţe te-am ţinut.

De-atunci pornind a lui aripe
S-a dus pe veci norocul meu -
Redă-mi comoara unei clipe
Cu ani de părere de rău!



4 22
Povestea Teiului

- Blanca, ştii că din iubire
Făr' de lege te-ai născut;
Am jurat de la-nceput
Pe Hristos să-l iei de mire!

Îmbrăcându-te-n veşmântu-i, 
Lepădând viaţa lumii, 
Vei spăşi greşala mumii
Şi de-o crimă tu mă mântui.

- Traiul lumii, dragă tată, 
Cine vor, aceia lese-l, 
Dară sufletul mi-e vesel, 
Tinereţea luminată;

Danţul, muzica, pădurea, 
Pe acestea le-ndrăgii, 
Nu chiliile pustii
Unde plângi, gândind aiurea!

- Ştiu mai bine ce-ţi prieşte, 
Cum am spus, aşa rămâne;
Pentru drumul cel de mâine
De cu azi te pregăteşte!

Mâna Ea la ochi şi-o ţine, 
Toate minţile-şi adună, 
Să ia lumea-n cap, nebună, 
Parc-atâta-i mai rămâne.

Calu-i alb, un bun tovarăş, 
Înşeuat aşteapt-afară, 
Ea picioru-l pune-n scară
Şi la codru pleacă iarăşi.

Sara vine din arinişti, 
Cu miroase o îmbată, 
Cerul stelele-şi arată, 
Solii dulci ai lungii linişti.

Dar prin codri ea pătrunde
Lângă teiul vechi şi sfânt, 
Ce cu flori pân-în pământ
Un izvor vrăjit ascunde.

Îngânat de glas de ape
Cânt-un corn cu-nduioşare
Tot mai tare şi mai tare, 
Mai aproape, mai aproape;

Iar izvorul, prins de vrajă, 
Răsărea, sunând din valuri -
Sus în codri de pe dealuri
Luna blândă ţine strajă. -

Ca din farmec Ea tresare, 
Şi privind uimită-n lături, 
Vede-un tânăr chiar alături, 
Pe-un cal negru e călare...

Oare ochii ei o mint, 
Sau aievea-i, adevăru-i?
Flori de tei el are-n păru-i
Şi la şold un corn de-argint.

Ea privi atunci în jos, 
Trece mâna pe la tâmple, 
Iară inima-i se umple
De un farmec dureros.

El se da tot mai aproape
Şi cerşea copilăreşte;
Al ei suflet se răpeşte
De închide-a ei pleoape.

Cu o mână îl respinge, 
Dar se simte prinsă-n braţe, 
De-o durere, de-o dulceaţă
Pieptul, inima-i se strânge.

Ar striga... şi nu se-ndură, 
Capu-i cade pe-a lui umăr, 
Sărutări fără de număr
El îi soarbe de pe gură;

O desmiardă ş-o întreabă, 
Iar ea faţa şi-o ascunde, 
Şi aşa de-ncet răspunde
Cu o voce dulce, slabă.

Tot alături călăresc, 
Nu au grija nimănuia, 
Şi de dragi unul altuia
Ei din ochi se prăpădesc;

Se tot duc, se duc mereu, 
Trec în umbră, pier în vale, 
Iară cornul plin de jale
Sună dulce, sună greu.

Blându-i sunet se împarte
Peste văi împrăştiet, 
Mai încet, tot mai încet, 
Mai departe... mai departe...

Sus în brazii de pe dealuri
Luna-n urmă ţine strajă, 
Iar izvorul, prins de vrajă, 
Răsărea sunând din valuri.



4  12
S-a Dus Amorul...

S-a dus amorul, un amic
Supus amândurora, 
Deci cânturilor mele zic
Adio tuturora.

Uitarea le închide-n scrin
Cu mâna ei cea rece, 
Şi nici pe buze nu-mi mai vin, 
Şi nici prin gând mi-or trece.

Atâta murmur de izvor, 
Atât senin de stele, 
Şi un atât de trist amor
Am îngropat în ele!

Din ce noian îndepărtat
Au răsărit în mine!
Cu câte lacrimi le-am udat, 
Iubito, pentru tine!

Cum străbăteau atât de greu
Din jalea mea adâncă, 
Şi cât de mult îmi pare rău
Că nu mai sufăr încă!

Că nu mai vrei să te araţi
Lumină de-ndeparte, 
Cu ochii tăi întunecaţi
Renăscători din moarte!

Şi cu acel smerit surâs, 
Cu acea blândă faţă, 
Să faci din viaţa mea un vis, 
Din visul meu o viaţă.

Să mi se pară cum că creşti
De cum răsare luna, 
În umbra dulcilor poveşti
Din nopţi o mie una.

Era un vis misterios
Şi blând din cale-afară, 
Şi prea era detot frumos
De-au trebuit să piară.

Prea mult un înger mi-ai părut
Şi prea puţin femeie, 
Ca fericirea ce-am avut
Să fi putut să steie.

Prea ne pierdusem tu şi eu
În al ei farmec poate, 
Prea am uitat pe Dumnezeu
Precum uitarăm toate.

Şi poate că nici este loc
Pe-o lume de mizerii
Pentr-un atât de sfânt noroc
Străbătător durerii!



4 4
Trecut-au Anii...

Trecut-au anii ca nori lungi pe şesuri
Şi niciodată n-or să vie iară, 
Căci nu mă-ncântă azi cum mă mişcară
Poveşti şi doine, ghicitori, eresuri, 

Ce fruntea-mi de copil o-nseninară, 
Abia-nţelese, pline de-nţelesuri -
Cu-a tale umbre azi în van mă-mpesuri, 
O, ceas al tainei, asfinţit de sară.

Să smulg un sunet din trecutul vieţii, 
Să fac, o, suflet, ca din nou să tremuri
Cu mâna mea în van pe liră lunec;


Pierdut e totu-n zarea tinereţii
Şi mută-i gura dulce-a altor vremuri, 
Iar timpul creşte-n urma mea... mă-ntunec!




4 6
Sara pe deal

Sara pe deal buciumul suna cu jale, 
Turmele-l urc, stele le scapara-n cale, 
Apele plâng, clar izvorind în fintine;
Sub un salcim, draga, m-astepti tu pe mine.

Luna pe cer trece-asa sfinta si clara, 
Ochii tai mari cauta-n frunza cea rara, 
Stelele nasc umezi pe bolta senina, 
Pieptul de dor, fruntea de ginduri ti-e plina.

Nourii curg, raze-a lor siruri despica, 
Stresine vechi cesele-n luna ridica, 
Scirtiie-n vint cumpana de fintina, 
Valea-i în fum, fluiere murmura-n stina.

Si osteniti oameni cu coasa-n spinare
Vin de la cimp; toaca rasuna mai tare, 
Clopotul vechi imple cu glasul lui sara, 
Sufletul meu arde-n iubire ca para.

Ah! în curând satul în vale-amuteste;
Ah! în curând pasul-mi spre tine grabeste:
Linga salcim sta-vom noi noaptea intreaga, 
Ore intregi spune-ti-voi cât îmi esti de draga.

Ne-om razima capetele-unul de altul
Si surizind vom adormi sub inaltul, 
Vechiul salcim. - Astfel de noapte bogata, 
Cine pe ea n-ar da viata lui toata?



20 2
Pe aceeasi ulicioara

Pe aceeasi ulicioara 
Bate luna in feresti, 
Numai tu de dupa gratii 
Vecinic nu te mai ivesti! 
Si aceiasi pomi in floare 
Crengi intind peste zaplaz, 
Numai zilele trecute 
Nu le fac sa fie azi. 
Altul este al tau suflet, 
Altii ochii tai acum, 
Numai eu, ramas acelasi, 
Bat mereu acelasi drum. 
Ah, subtire si gingasa 
Tu paseai incet, incet, 
Dulce imi veneai in umbra 
Tainuitului boschet 
Si lasandu-te la pieptu-mi, 
Nu stiam ce-i pe pamant, 
Ne spuneam atat de multe 
Far-a zice un cuvant.

Sarutari erau raspunsul 
La-ntrebari indeosebi, 
Si de alte cele-n lume 
N-aveai vreme sa intrebi. 
Si in farmecul vietii-mi 
Nu stiam ca-i tot aceea 
De te razimi de o umbra 
Sau de crezi ce-a zis femeia. 
Vantul tremura-n perdele 
Astazi ca si alte dati, 
Numai tu de dupa ele 
Vecinic nu te mai arati!











4